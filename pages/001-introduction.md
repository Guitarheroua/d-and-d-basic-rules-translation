---
permalink: /introduction/
layout: page
title: Вступ
---

The Dungeons & Dragons - рольова гра, яка описує світи мечів і чаклунства. Вона містить елементи дитячих ігор, в яких ми уявляли себе відважними героями. Як і в тих іграх, двигуном для D&D є уява. Це гра про уявний замок, що підноситься над похмурим нічним небом, і про те, як герої долатимуть випробування, які для них готує оповідь.

> - **Майстер Підземелля (далі просто Майстер):** Після переходу через скелясті піки, дорога раптово робить поворот на схід, і перед вами постає замок Рейвенлофт. Зруйновані кам’яні вежі мовчки тримають свою варту. Вони схожі на покинуті сторожові пости. Перед замком розкинулась глибока прірва, дно якої зникає в густому тумані. Опущений підйомний міст перетинає прірву, ведучи до арочного входу у двір замку. Ланцюги підйомного мосту скриплять на вітрі, а їхнє поржавіле залізо натягнулося під вагою мосту. З вершини високих стін на вас порожніми очницями дивляться кам’яні горгулії. Гнила дерев’яна опускна решітка воріт перегороджує вхідний тунель. За нею знаходяться головні двері до замку Вони відкриті та, на перший погляд, привітливі.
> - **Філіп (граючи Ґаретом):** Я хочу поглянути на горгулій. Мені здається вони не просто статуї.
> - **Емі (грає Рівою):** Підйомний міст не виглядає хитким? Я хочу подивитися, наскільки він міцний. Ми зможемо його перетнути чи він провалиться під нашою вагою?

На відміну від дитячих ігор в уявних героїв, D&D пропонує структуру оповідання та спосіб визначення наслідків дій, які роблять шукачі пригод. Гравці кидають гральні кубики, щоб з’ясувати, чи влучила атака по цілі, чи зможуть вони видертись на скелю, ухилитися від удару магічної блискавки та чи впораються з іншим небезпечним завданням. Статись може будь-що, але ігрові кубики роблять деякі результати більш ймовірними від інших.

> - **Майстер:** Добре, давайте по черзі. Філіп, ти оглядаєш горгулій?
> - **Філіп:** Ага. Чи є який-небудь натяк, що вони можуть бути істотами, а не декораціями?
> - **Майстер:** Зроби перевірку Інтелекту.
> - **Філіп:** Чи актуальна тут моя навичка Обстеження?
> - **Майстер:** Звичайно!
> - **Філіп (кидає к20):** Ех, сім
> - **Майстер:** Тобі здається, що вони виглядають як декорації. Отож, Емі, Ріва перевіряє підйомний міст?

У грі D&D кожен гравець створює шукача пригод (також званого персонажем) та долучається до команди з іншими героями (якими грають друзі). Працюючи разом, група може досліджувати темне підземелля, зруйноване місто, на- селений привидами замок, загублений глибоко в джунглях храм або заповнену лавою печеру під таємничою горою. Шукачі пригод можуть розгадувати головоломки, розмов- ляти з іншими персонажами, боротися з фантастичними чудовиськами і знаходити легендарні магічні предмети й інші скарби.

Один із гравців бере на себе роль **Майстра Підземелля**(далі просто «Майстер»), ігрового арбітра й оповідача. Майстер створює пригоди для персонажів, котрі долають небезпеки і вирішують, якими шляхами рухатись під час гри. Майстер може описати вхід в замок Рейвенлофт, після чого гравці вирішують, як саме діятимуть їхні герої. Чи ризикнуть вони перейти небезпечний підйомний міст? Чи може обв’яжуть один одного мотузкою, щоб звести до мінімуму ймовірність падіння, якщо міст не витримає? Або може хтось виконає заклинання, яке перенесе їх через прірву?

Після цього Майстер визначає результати дій шукачів пригод та описує, як саме розгортаються подальші події. Оскільки Майстер може імпровізувати при описі наслідків, D&D стає нескінченно гнучкою грою, і кожна пригода стає не схожою на попередню.

У грі немає загальноприйнятої кінцівки: коли одне завдання або історія завершується, може початися інша, що створює безперервну оповідь, яка називається **кампанією**. Багато людей, які грають в D&D, ведуть кампанії протягом декількох місяців або років, зустрічаючись з друзями приблизно щотижня, щоб повернутися до історії з того місця, де вони зупинились минулий раз. Протягом кампанії їхніх героїв пригод зростає. Кожен переможений монстр, кожна завершена пригода і кожен здобутий скарб не тільки просуває історію, а й дає шукачам пригод нові здібності. Це зростання сил зображується шляхом росту рівня персонажа.

У грі D&D немає перемог або поразок, по крайній мірі, не в загальноприйнятому сенсі цього слова. Майстер, спільно з гравцями, створює цікаву історію про відважних шукачів пригод, які протистоять смертельним небезпекам. Іноді героя може чекати жахливий кінець: смерть від лютих чудовиськ або мерзенного лиходія. Навіть якщо таке трапиться, інші шукачі пригод можуть почати пошуки могутньої магії, здатної відродити їхнього полеглого товариша; або ж гравець може створити нового персонажа, щоб заново долучитись до гри. Група може не впоратись з тяжкою пригодою, але якщо всі весело провели час і створили незабутню історію, то усі залишаються у виграші.

## Світи пригод

Численні світи D&D населені чарами і чудовиськами, хоробрими воїнами й неймовірними пригодами. Всі вони засновані на фундаменті середньовічного фентезі, до якого додані істоти, місця та магія, які роблять ці світи унікальними.

Світи D&D існують в безкрайньому просторі, званому мультивсесвітом, та пов’язані дивними й загадковими шляхами з іншими площинами існування, такими як Стихійна Площина Вогню та Нескінченні Глибини Безодні. Усередині цього мультивсесвіту знаходиться неймовірна різноманітність світів. Багато з них уже були опубліковані в якості офіційних ігрових світів для D&D. Легенди Забутих Королівств, Сага про Спис, Сірий Яструб, Темне Сонце, Містара та Еберрон - ігрові світи, переплетені між собою у матерії мультивсесвіту. Поряд з цими світами, існують ще сотні тисяч, створених поколіннями гравців для своїх власних кампаній. Але найважливіше, що серед усього цього багатства мультивсесвіту, у тебе є повне право створити свій власний вигаданий світ.

Усі ці світи мають подібні властивості, але кожен відріз няється своєю власною історією та культурою, розмаїттям чудовиськ і рас, химерною географією, древніми підземел лями і хитрими лиходіями. Деякі раси мають незвичайні особливості в різних світах. Напіврослики світу Темного Сонця, наприклад, мешкають в джунглях і є канібалами, а ельфи - пустельними кочовиками. Деякі світи населяють раси, незнані в інших світах, такі як війноковані з Еберрона - солдати, створені й оживлені для участі у Останній Вій ні. В деяких світах переважає одна основна історія, напри клад, Війна Списа, яка відіграє центральну роль в світі Саги про Спис. Але всі вони - світи D&D, і ти можеш вико ристовувати правила цієї книги, щоб створити персонажа для гри в будьякому з них.

Твій Майстер може проводити кампанію в одному з цих світів, або ж може створити свій власний. Через те, що іс нує таке різноманіття світів D&D, тобі варто запитатись у Майстра про наявність так званих «домашніх правил», які будуть впливати на хід гри. Майстер завжди вважається го ловним авторитетом у проведенні кампанії в будьякому ігровому світі, навіть якщо той є офіційно опублікованими.

## Користування цими правилами

*Базові правила D&D* складаються з чотирьох основних частин.

**Частина 1** описує процес створення персонажа та включає правила й настанови, необхідні для створення героя, яким ти будеш грати. Вона містить інформацію про різні раси, класи, передісторії, спорядження та інші параметри, необхідні для гри твоїм персонажем. Багато правил частини 1 покладаються на матеріали з частин 2 та 3.

**Частина 2** розповість про те, як грати в D&D поза рамками основ, описаних у вступній частині. Ця частина описує різновиди кидків кубиків, які ти здійснюєш для визначення наслідків завдань, котрі виконує твій персонаж. Вона описує три основні види діяльності в грі: дослідження, соціальну взаємодію та бій.

**Частина 3** повністю присвячена магії. Вона описує при-
роду магії в світах D&D, правила виконання заклинань, а
також перераховує величезний набір заклинань, доступних
персонажам (і чудовиськам), які використовують магію.

<!-- TODO: Потрібно перекласти -->
**Part 4** is especially for the Dungeon Master. It contains instructions for how to challenge the player characters with adversaries that are a good test of their abilities, plus dozens of ready-to-use monster descriptions. It also provides a sampling of magic items that the characters can earn as their rewards for vanquishing those monsters.

The end of the document contains supplemental material. **Appendix A** collects all the definitions of conditions that can affect characters and monsters. **Appendix B** is a brief discussion of deities in the game, particularly those in the Forgotten Realms setting. **Appendix C** describes the five factions in the Forgotten Realms that characters can become associated with. Finally, a three-page **character sheet** provides a standardized way for players to record and keep track of their characters’ abilities and
possessions.

## Як грати

Гра в D&D, зазвичай, розгортається в наступній послідовності:

1. **Майстер описує оточення.** Він пояснює гравцям, де знаходяться їхні герої та що їх оточує, надаючи основний набір варіантів для взаємодії (скільки дверей є в кімнаті, що знаходиться на столі, хто сидить в таверні і так далі).
2. **Гравці описують те, що хочуть зробити.** Іноді один гравець говорить за весь загін: наприклад, «Ми йдемо урі праворуч». Іншим разом різні персонажі роблять різні дії: один може обшукувати скриню зі скарбами, в той часдругий вивчає езотеричний символ, викарбуваний на стіні, а третій, тим часом, стоїть на сторожі. Гравці не повинніяти строго по черзі. Майстер має вислухати кожного зта вирішити, в якому порядку відбудуться їхні дії. Іноді вирішити результат дій досить просто. Якщо шукач пригод хоче пройти через кімнату і відкрити двері, Май стер може просто сказати, що двері відкрито, та описати, що за ними знаходиться. Але двері можуть бути замкнені, а на підлозі може бути прихована смертельна пастка,ж якась інша обставина ускладнює завдання персонажа.таких випадках Майстер вирішує, що саме відбудеться,цьому часто покладаючись на кидки кубиків для визначен ня наслідків.
3. **Майстер описує наслідки дій шукачів пригод.** Опис наслідків часто приводить до повторного прийняття рішень і повертає гру назад до першого кроку. Ця послідовність повторюється незалежно від того, чим займається персонаж: обережно досліджує руїни, говорить з підступним принцом або ж бореться з могутнім драко ном. У деяких ситуаціях, особливо в бою, дії опираються на більш чітку структуру, де гравці (разом з Майстром) діють по черзі, обираючи і здійснюючи вчинки. Але більшу части ну часу гра тече плавно і гнучко, адаптуючись до обставин пригоди. Найчастіше дії пригоди протікають в уяві учасників гри, спираючись на вербальний опис Майстра. Деяким Май страм подобається використовувати музику, малюнки або записи звукових ефектів, які допомагають створювати ат мосферу, а численна кількість гравців та Майстрів також говорять при цьому різними голосами, імітуючи героїв, чу довиськ та інших істот, якими вони грають. Часом Майстер може покласти на стіл карту та використовувати фігурки або мініатюри, які представляють кожну істоту, яка бере участь в сцені, щоб допомогти гравцям відстежувати, хто і де розташований.

### Ігрові Кубики

У грі використовуються багатогранні кубики з різними чис лами на гранях. Ти можеш знайти такі кубики в ігрових та, часом, у книжкових магазинах.

У цих правилах різні кубики позначаються літерою «к» з подальшим індикатором кількості граней: к4, к6, к8, к10, к12 та к20. Для прикладу, к6 — це шестигранний кубик (та кий використовується у багатьох настільних іграх).

Відсотковий кубик, або к100, працює трохи інакше. Ти ге неруєш число від 1 до 100 кидком двох десятигранних куби ків з цифрами від 0 до 9. Перший кубик визначає десятки, а другий — одиниці. Наприклад, якщо у тебе випало «7» і «1», то результат кидка дорівнює «71». Два «0» означа ють число «100». Деякі десятигранні кубики уже позначені десятками (00, 10, 20 і так далі), завдяки чому їх простіше відрізнити від кубика, який відповідає за одиниці. В цьо му випадку кидок «70» і «1» означає число «71», а «00» і «0» означає «100».

Якщо тобі потрібно кидати кубики, правила вкажуть, яку кількість і якого саме виду кубики кидати, а також які моди фікатори при цьому треба додавати. Наприклад, «3к8 + 5» означає, що потрібно кинути три восьмигранних кубики, підсумувати їхні значення та додати до цієї суми ще 5.

Те ж саме позначення «к» зустрічається у формулюван нях на кшталт «1к3» або «1к2». Для імітації кидка 1к3, кинь к6 і розділи число, яке випало, на 2 (округляючи в більшу сторону). Для імітації кидка 1к2, кинь будь-який кубик, де парне число відповідає «1» , а непарне — «2».

### к20

Чи проткнув меч шукача пригод серце дракона або ж він просто відскочив від твердої, як сталь, луски? Чи повірить огр нахабній брехні? Чи зможе герой перепливти бурхливу річку? Чи уникне персонаж вибуху вогняної кулі, чи все таки отримає ушкодження від її полум’я? У випадках, коли наслідки достеменно невідомі, D&D покладається на кидок 20-гранного кубика (к20), щоб визначити успіх або провал.

Можливості кожного персонажа і чудовиська в грі визначаються **показниками шести характеристик**. Цими характеристиками є Сила, Вправність, Статура, Інтелект, Мудрість та Харизма, і для більшості персонажів ці показники варіюються від 3 до 18 (чудовиська можуть мати показники від 1 і аж до 30). Показники характеристик та виведені з них **модифікатори характеристик** є основою майже усіх кидків к20, які роблять учасники гри від імені своїх персонажів та монстрів.

Перевірки характеристик, кидки атак та кидки рятунку є трьома видами кидків к20, які формують основу ігрових правил. Усі вони відбуваються в такій послідовності:

1. **Кинь кубик і додай модифікатор.** Кинь к20 і додай відповідний модифікатор. Зазвичай цей модифікатор ви водиться з показника однієї з шести характеристик і часом включає в себе бонус майстерності, який відображає осо бливу майстерність персонажа (додаткову інформацію про всі характеристики і визначення модифікаторів характерис тик дивись у розділі 1).
2. **Застосуй актуальні бонуси і штрафи.**  Класові уміння, заклинання, окремі обставини або деякі інші ефекти мо жуть додавати бонус або накладати штраф на кидок.
3. **Порівняй суму з цільовим числом.** Якщо підсумко вий результат дорівнює або перевищує цільове число, то ця перевірка характеристики, кидок атаки або кидок рятунку вважається успішним. В протилежному випадку відбува ється провал. Зазвичай Майстер сам визначає цільові числа і повідомляє гравцям, успішною чи проваленою виявилась їхня перевірка характеристики, кидок атаки або кидок ря тунку. Цільове число для перевірок характеристик та кидків рятунку називається **Складністю** (скорочено **СК**). Цільове число для кидків атак називається **Класом Обладунку** (скорочено **КО**). Це просте правило визначає рішення більшості завдань під час гри. Розділ 7 описує більш детальні правила по використанню к20 під час гри.

### Перевага та Перешкода

Іноді на перевірку характеристики, кидок атаки або кидок рятунку впливає особлива ситуація, яка може створювати для кидка перевагу або перешкоду. Перевага відображає позитивні обставини для кидка к20, в той час як перешкода відображає зворотні умови. Якщо у тебе є перевага або перешкода, то ти кидаєш ще один к20, коли робиш основний кидок. Використай вищий з двох результатів, якщо у тебеперевага, або менше значення, якщо у тебе була перешкода. Наприклад, якщо у тебе перешкода, а на двох к20 випадають числа «17» і «5», то ти мусиш використати нижчий результат «5». Якби ж у тебе була перевага, ти б натомість використовував вищий результат, тобто «17».

Більш детальні правила що до переваги та перешкоди описані в розділі 7.

### Спеціальне Перемагає Загальне

Ця книга, переважно в частинах 2 і 3, містить правила, що визначають основи гри. Проте багато расових особливостей, класових умінь, заклинань, магічних предметів, умінь чудовиськ та інших ігрових елементів можуть суперечити основним правилам, створюючи цим винятки в плані ігрової механіки. Запам’ятай наступне: коли спеціальне правило суперечить загальному правилу, спеціальне правило перемагає.

Часто такі винятки з правил є досить незначними. Наприклад, більшість персонажів не володіють довгими луками, проте всі лісові ельфи володіють ними завдяки своїй расовій особливості. Ця особливість створює спеціальний виняток у грі. Окремі ж приклади зміни правил є більш вагомими. Наприклад, персонаж зазвичай не може проходити крізь стіни, проте деякі заклинання роблять це можливим. Магія — джерело більшості серйозних винятківправил.

### Округлення в Меншу Сторону

Є ще одне загальне правило, яке потрібно знати на початковій стадії гри. Кожен раз, коли ти ділиш число у грі, заокруглюй його в меншу сторону, навіть якщо його частка більша від половини.

## Пригоди

Суть гри D&D в тому, що група персонажів відправляється в пригоду, яку їм підготував Майстер. Кожен персонаж приносить у пригоду певні здібності, зображені у вигляді характеристик, навичок, класових умінь, расових особливостей, спорядження та магічних предметів. Кожен персонаж є унікальним, зі своїми сильними і слабкими сторонами, тому найефективніший загін шукачів пригод - той, в якому персонажі доповнюють один одного і компенсують слабкі місця своїх побратимів. Шукачі пригод повинні співпрацювати, щоб успішно подолати всі випробування і завершити пригоду.

Пригода - це серце гри, історія з початком, серединою та кінцем. Пригода може бути створена Майстром або придбана в готовому вигляді, а опісля відредагована та змінена відповідно з потребами та бажаннями Майстра. У будь-якому випадку, події найчастіше відбуваються у фантастичному оточенні, будь це підземелля, руїни замку, ділянка дикої території або шумне місто. У пригоді бере участь безліч істот: створені персонажі, якими грають гравці за столом; а також персонажі Майстра (скорочено «ПМи»). Такі ПМи можуть бути наставниками, союзниками, ворогами, найманцями або просто додатковими декораціями у повісті. Часто один з ПМів - лиходій, чиї плани стимулюють шукачів пригод до дій.

В процесі пригоди персонажі стикаються з різними істо-тами, об’єктами та ситуаціями, з якими вони повинні взає-модіяти, в тій чи іншій формі. Іноді шукачі пригод та іншіістоти роблять все можливе, щоб під час битви убити абополонити когось. Іншим разом, для досягнення певної цілі,шукачі пригод можуть вести перемовини з незвичайною іс-тотою (або з магічним предметом). Герої часто розгадуютьголоволомки, обходять перешкоди, шукають щось прихова-не або вирішують поточну ситуацію. В той же час вони до-сліджують світ, обирають, якими дорогами подорожувати іяк діяти далі.

Пригоди різняться за тривалістю та складністю. Коротка пригода може представляти кілька випробувань і зайняти не більше одної ігрової сесії. Тривала пригода може включати сотні боїв, подорожей та інших завдань, і охоплювати десятки зібрань протяжністю в кілька тижнів або місяців реального часу. Як правило, пригода закінчується тим, що герої повертаються до цивілізації, аби відпочити і насолодитись плодами своїх праць.

Та це ще не кінці історії. Уяви, що пригода - один сезон серіалу, який складається з кількох цікавих серій, а кампанія - це цілий цикл об’єднаних сезонів, де ігрові персонажі - в центрі усіх подій від початку і до кінця.

### Три Основи Пригод

Персонаж можуть спробувати зробити будь-що, що можуть уявити собі гравці, однак буде корисно звести будь-яку діяльність у три основні категорії: дослідження, соціальну взаємодію і бій.

**Дослідження** включає в себе мандри по світу та взаємодію шукачів пригод з об’єктами і ситуаціями, які вимагають від них уваги. Дослідження є двостороннім способом взаємодії: гравці описують, як діють їхні персонажі, а Майстер розповідає гравцям, які відбуваються наслідки. У більшому масштабі це може включати в себе те, як персонажі перетинають горбисту рівнину або пробираються протягом години через підземні печери. У малих масштабах дослідження може означати те, як персонаж тягне за важіль в печері підземелля, щоб дізнатись, що станеться.

**Соціальна взаємодія** описує те, як шукачі пригод спілкуються з ким-небудь (або чим-небудь). Це може бути вимога до схопленого розвідника відкрити секретний вхід у лігво гоблінів, отримання інформації від врятованого в’язня, благання про пощаду, звернення до вождя орків або спроба переконати чарівне дзеркало показати далеку місцину. У правилах, описаних в розділах 7 і 8 є додаткові відомості про дослідження та соціальну взаємодію, але тобі також знадобляться класові уміння з розділу 3 та риси характеру з розділу 4.

**Бій** розглядається в розділі 9, а його правила стосуються усіх персонажів та істот, які розмахують зброєю, виконують заклинання та маневрують у спробі знищити супротивників, незалежно від того, чи це призведе до вбивства, взяття в полон або відступу чи втечі. Бій є найбільш структурованим елементом гри, де усі учасники ходять по черзі, щоб кожен отримав можливість діяти. Навіть в запалі запеклої битви у шукачів пригод є безліч можливостей: спробувати зробити безглуздий трюк, на кшталт спроби з’їхати вниз по сходах на щиті; дослідити навколишнє оточення (наприклад, потягнути загадковий важіль); почати взаємодіяти з іншими істотами - союзниками, ворогами або нейтральними учасниками.

### Чудеса Магії

Дуже рідко пригоди обходяться без магічних подій. У житті шукача пригод зустрічається як корисна, так і шкідлива магія. Саме цьому феномену присвячені розділи 10 та 11.

У світах D&D персонажі, які практикують магію, є досить рідкісними. Через свій незвичайний талант вони живуть окремо від соціуму. Прості жителі можуть спостерігати прояви магії відносно часто, але вони зазвичай незначні - фантастичне чудовисько, видіння, чарівник, який перетинає вулицю з оживленим стражем в якості охоронця.

Проте для шукачів пригод магія є ключем до виживання. Без цілющої магії жерців і паладинів шукачі пригод можуть швидко загинути від поранень. Без чарівної підтримки бардів, воїни легко можуть бути розбиті могутніми противниками. Без чистої магічної могутності чарівників та друїдів будь-яка загроза для групи може стати в десятки разів небезпечнішою.

Крім того, магія є улюбленим інструментом лиходіїв. Безліч пригод засновані на злодіяннях заклинателів, які створюють нищівні катаклізми за допомогою своїх чарів. Лідер культу прагне розбудити бога, який дрімає в пучині моря; відьма викрадає юнаків, щоб висмоктати їхню життєву енергію; божевільний чарівник трудиться, щоб зібрати армію магічно оживлених ґолемів; дракон починає містичний ритуал, щоб возвиситись і стати божеством руйнування - це всього на-всього кілька прикладів загроз магічної природи, з якими шукачі пригод можуть зіткнутися. Але маючи в своєму арсеналі магію у формі заклинань або магічних предметів шукачі пригод неодмінно спроможні здобути перемогу!

![intro_1]

<!--Image links ref-->

[intro_1]: ../assets/img/resources/intro_1.jpg
